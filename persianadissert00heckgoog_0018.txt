9

· vividam imaginem finxit Effecit imprimis „testa lutoque“ voci·

bus adiunctis, quibus optime nobis ii repraesentantur, qui, quid-
quid ad iaciendum idoneum rapuerunt, corvos sequnntur. Ita
que quocunque spectaveris, nc minima quidem Persius neglexit,
ut ad vivum depingeret.

V. 68 comparationem instituit de ludis circensibus et auri·
gandi arte desumptam. Imaginem praebet artissime illam quidem .
circumscriptam attamen lucidissime exhibet omnia, quorum habere
debuit rationem auriga, ut currum feliciter adfinem perduceret,
quaeque ad vitam traduci possunt. ¹ ,

Sat. IV. v. 13 sumit comparationem de iudicum more, theta
, signi faciendi, si quem capite damnabant; v. Ι15 de pavone petit
imaginem, qui superbe incedens caudam extendit ac iactat, quod

facillime ad hominis vani superbiam traduci potest.

’ Quam in v. 24 exhibet comparationem deprompsit ex Aesopi
fabula, qua ita Persius utitur,- ut fingat, hominem ea tantum
vitia spectare quae praecedens portet in mantica a tergo
pendenti.

Vv. 46 sqq. hominum morem inter se obtrectandi confert
cum pugna gladiatoria et eum, qui sua ipsius vitia vult ignorari,
cum gladiatore vulnus praetegente balteo aureo.

Sat. V. vv. 10, ll. Cornutum non petere praedicat, nt
omnia magnifice grandique sono loqueretur, quod quidem exprimit
imagine de folle desumpta. Festive posuit „anhelanti“ (folle), et,
quod convenit cum follium natura, et, quod aptissime traducitur
ad eos homines, qui magno labore nituntur, ut grandia proferant.
„Coquitur dum massa camino“ perbene vim magnam follium
pingit idemque facillime refertur ad homines illos, qui magnas
cogitationes in animo revolvere simulant.

Vv. 24. 25 habemus comparationem de parietibus ductam, 332⁴
qui aut lapidibus extructi erant aut tectorio quodam induti, quod Ἀ
levigatum et pictum lapidem imitabatur. „Solidum crepett elo·
cutio similis est ei, quarn in sat. III. v. 21 habemus. Ibi vocem ,JJJ'
„sonare“ optime electam esse indicavimus; neque minus hocloco
„crepare“ vox ad rei naturam magnopere quadrat.

Nam, ut Jahnius annotat, 'crepare de iudicitur, quae non
purum et canorum sonum edunt, sed fractum quasi et obscurum,
id quod in parietibus pulsandis locum habere apparet.

 

